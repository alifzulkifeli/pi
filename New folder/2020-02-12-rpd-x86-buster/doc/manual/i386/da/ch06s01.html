<html>
<head>
<meta http-equiv="Content-Type" content="text/html; charset=UTF-8">
<title>6.1. Sådan fungerer installationsprogrammet</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets V1.79.1">
<link rel="home" href="index.html" title="Installationsguide for Debian GNU/Linux">
<link rel="up" href="ch06.html" title="Kapitel 6. Brug af Debian-installationsprogrammet">
<link rel="prev" href="ch06.html" title="Kapitel 6. Brug af Debian-installationsprogrammet">
<link rel="next" href="ch06s02.html" title="6.2. Introduktion til komponenter">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">6.1. Sådan fungerer installationsprogrammet</th></tr>
<tr>
<td width="20%" align="left">
<a accesskey="p" href="ch06.html"><img src="images/prev.png" alt="forrige"></a> </td>
<th width="60%" align="center">Kapitel 6. Brug af Debian-installationsprogrammet</th>
<td width="20%" align="right"> <a accesskey="n" href="ch06s02.html"><img src="images/next.png" alt="næste"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="idm1768"></a>6.1. Sådan fungerer installationsprogrammet</h2></div></div></div>
<p>Debians installationsprogram indeholder et antal komponenter for hver installationsopgave. Hver komponent udfører sin opgave, stiller spørgsmål til brugeren vedrørende sit job. Selve spørgsmålene har prioriteter, spørgsmålenes prioritet sættes når installationsprogrammet bliver startet. </p>
<p>Når en standardinstallation er gennemført bliver kun vigtige (høj prioritet) spørgsmål stillet. Dette resulterer i en meget automatiseret installationsprocess med lille brugeraktivitet. Komponenter køres automatisk i sekvens; hvilke komponenter som køres afhænger hovedsagelig af installationsmetoden du anvender og dit udstyr. Installationsprogrammet vil bruge standardværdier for spørgsmål der ikke stilles. </p>
<p>Hvis der opstår et problem, så vil brugeren se en fejlskærm, og installationsmenuen vises måske for at du kan vælge nogle alternative handlinger. Hvis der ikke er problemer, så vil brugeren aldrig se installationsmenuen, men vil alene få spørgsmål for hver komponent. Alvorlige fejlpåmindelser sættes til prioritet <span class="quote">“<span class="quote">kritisk</span>”</span> så at brugeren altid bliver påmindet. </p>
<p>Nogle af standarderne som installationsprogrammet bruger kan påvirkes med opstartsargumenter når <code class="classname">debian-installer</code> startes. Hvis, for eksempel, du ønsker at bruge statisk netværkskonfiguration (automatisk IPv6-konfiguration og DHCP bruges som standard, hvis tilgængelig), så kan du tilføje opstartsparameteren <strong class="userinput"><code>netcfg/disable_autoconfig=true</code></strong>. Se <a class="xref" href="ch05s03.html#installer-args" title="5.3.2. Parametre for Debian-installationsprogrammet">Afsnit 5.3.2, “Parametre for Debian-installationsprogrammet”</a> for alle tilgængelige indstillinger. </p>
<p>Erfarne brugere er måske mere komfortable med en menudrevet grænseflade, hvor hvert trin kontrolleres af brugeren fremfor at installationsprogrammet udfører hvert trin automatisk i sekvens. For at bruge installationsprogrammet på en manuelt og menudrevet mådet så tilføj opstartsargumentet <strong class="userinput"><code>priority=medium</code></strong>. </p>
<p>Hvis dit udstyr kræver at du angiver tilvalg til kernemodulerne, når de installeres, så skal du starte installationsprogrammet i tilstanden <span class="quote">“<span class="quote">expert</span>”</span>. Det her kan gøres enten ved at bruge kommandoen <span class="command"><strong>expert</strong></span> for at starte installationsprogrammet eller ved at tilføje opstartsargumentet <strong class="userinput"><code>priority=low</code></strong>. Eksperttilstanden giver dig fuld kontrol over <code class="classname">debian-installer</code>. </p>
<p>I det tegnbaserede miljø er brugen af mus ikke understøttet. Her er tasterne, som du kan bruge for at navigere i de forskellige dialoger. <span class="keycap"><strong>Tab</strong></span> eller <span class="keycap"><strong>højre</strong></span> piletast flytter <span class="quote">“<span class="quote">fremad</span>”</span> og <span class="keycap"><strong>Skift</strong></span>+<span class="keycap"><strong>Tab</strong></span> eller <span class="keycap"><strong>venstre</strong></span> piletast flytter <span class="quote">“<span class="quote">tilbage</span>”</span> mellem viste knapper og valg. Piletasterne <span class="keycap"><strong>op</strong></span> og <span class="keycap"><strong>ned</strong></span> vælger forskellige punkter i en rulleliste og ruller også igennem selve listen. Desuden, i lange lister, kan du taste et bogstav for at få listen til at gå direkte til afsnittet med punkter, der starter med det indtastede bogstav. Du kan også bruge <span class="keycap"><strong>Pg-Up</strong></span> (Side op) og <span class="keycap"><strong>Pg-Down</strong></span> (Side ned) for at rulle listen i afsnit. <span class="keycap"><strong>Mellemrum</strong></span> vælger et punkt såsom en afkrydsningsboks. Brug <span class="keycap"><strong>Enter</strong></span> for at aktivere valg. </p>
<p>Nogle dialoger kan tilbyde yderligere hjælp. Hvis hjælp er tilgængelige vil dette blive indikeret på nederste linje af skærmen ved at vise at hjælpen kan tilgås ved at trykke på tasten <span class="keycap"><strong>F1</strong></span>. </p>
<p>Fejlbeskeder og logge omdirigeres til den fjerde konsol. Du kan tilgå denne konsol ved at trykke på <span class="keycap"><strong>Venstre Alt</strong></span>+<span class="keycap"><strong>F4</strong></span> (hold venstre <span class="keycap"><strong>Alt</strong></span>-tast ned når du trykker på funktionstasten <span class="keycap"><strong>F3</strong></span>); gå tilbage til hovedkonsollen for installationsprogrammet med <span class="keycap"><strong>Venstre Alt</strong></span>+<span class="keycap"><strong>F1</strong></span>. </p>
<p>Disse beskeder kan også findes i <code class="filename">/var/log/syslog</code>. Efter installation bliver denne log kopieret til <code class="filename">/var/log/installer/syslog</code> på dit nye system. Andre installationsbeskeder kan findes i <code class="filename">/var/log/</code> under installationen og <code class="filename">/var/log/installer/</code> efter at computeren er blevet opstartet i det installerede system. </p>
<div class="sect2">
<div class="titlepage"><div><div><h3 class="title">
<a name="gtk-using"></a>6.1.1. Brug af det grafiske installationsprogram</h3></div></div></div>
<p>Det grafiske installationsprogram fungerer grundlæggende på samme måde som det tekstbaserede installationsprogram, og derfor kan resten af denne manual bruges til at vejlede dig igennem installationsprocessen. </p>
<p>Hvis du foretrækker tastaturet frem for musen, så er der to ting du skal vide. For at udvide en kollapset liste (brugt for eksempel for valget af lande på kontinenter) kan du bruge tasterne <span class="keycap"><strong>+</strong></span> og <span class="keycap"><strong>-</strong></span>. For spørgsmål hvor mere end et punkt kan vælges (f.eks. opgavevalg) så skal du første bruge tabulator til knappen <span class="guibutton">Continue</span> efter dine markeringer; et tryk på retur vil skifte en markering, ikke aktivere <span class="guibutton">Continue</span>. </p>
<p>Hvis en dialog tilbyder yderligere hjælp, vil en <span class="guibutton">Hjælpeknap</span> blive vist. Hjælpen kan tilgås enten ved at aktivere knappen eller ved at trykke på tasten <span class="keycap"><strong>F1</strong></span>. </p>
<p>For at skifte til en anden konsol, så skal du også bruge tasten <span class="keycap"><strong>Ctrl</strong></span>, ligesom med X-vinduessystemet. For eksempel, for at skifte til VT2 (den første fejlsøgningsskal) skal du bruge: <span class="keycap"><strong>Ctrl</strong></span>+<span class="keycap"><strong>Left Alt</strong></span>+<span class="keycap"><strong>F2</strong></span>. Det grafiske installationsprogram kører selv på VT5, så du kan bruge <span class="keycap"><strong>Venstre Alt</strong></span>+<span class="keycap"><strong>F5</strong></span> til at skifte tilbage. </p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch06.html"><img src="images/prev.png" alt="forrige"></a> </td>
<td width="20%" align="center"><a accesskey="u" href="ch06.html"><img src="images/up.png" alt="op"></a></td>
<td width="40%" align="right"> <a accesskey="n" href="ch06s02.html"><img src="images/next.png" alt="næste"></a>
</td>
</tr>
<tr>
<td width="40%" align="left" valign="top">Kapitel 6. Brug af Debian-installationsprogrammet </td>
<td width="20%" align="center"><a accesskey="h" href="index.html"><img src="images/home.png" alt="hjem"></a></td>
<td width="40%" align="right" valign="top"> 6.2. Introduktion til komponenter</td>
</tr>
</table>
</div>
</body>
</html>
