<html>
<head>
<meta http-equiv="Content-Type" content="text/html; charset=UTF-8">
<title>2.4. Installationsmedie</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets V1.79.1">
<link rel="home" href="index.html" title="Installationsguide for Debian GNU/Linux">
<link rel="up" href="ch02.html" title="Kapitel 2. Systemkrav">
<link rel="prev" href="ch02s03.html" title="2.3. Køb af udstyr specifikt for GNU/Linux">
<link rel="next" href="ch02s05.html" title="2.5. Hukommelses- og diskpladskrav">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">2.4. Installationsmedie</th></tr>
<tr>
<td width="20%" align="left">
<a accesskey="p" href="ch02s03.html"><img src="images/prev.png" alt="forrige"></a> </td>
<th width="60%" align="center">Kapitel 2. Systemkrav</th>
<td width="20%" align="right"> <a accesskey="n" href="ch02s05.html"><img src="images/next.png" alt="næste"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="installation-media"></a>2.4. Installationsmedie</h2></div></div></div>
<p>Dette afsnit vil hjælpe dig med at bestemme hvilke forskellige medietyper du kan bruge til at installere Debian. Der er et helt kapitel reserveret til medie, <a class="xref" href="ch04.html" title="Kapitel 4. Find systeminstallationsmedie">Kapitel 4, <i>Find systeminstallationsmedie</i></a>, som angiver fordelene og ulemperne for hver medietype. Du kan gå tilbage til denne side, når du når det afsnit. </p>
<div class="sect2">
<div class="titlepage"><div><div><h3 class="title">
<a name="idm375"></a>2.4.1. Cd-rom/dvd-rom/bd-rom</h3></div></div></div>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Bemærk]" src="images/note.png"></td>
<th align="left">Bemærk</th>
</tr>
<tr><td align="left" valign="top"><p>Når du ser <span class="quote">“<span class="quote">cd-rom</span>”</span> i denne manual, så gælder det for både cd-rommer, dvd-rommer og bd-rommer, da begge teknologier er ens set fra operativsystemets side. </p></td></tr>
</table></div>
<p>Cd-rom-baseret installation er understøttet for de fleste arkitekturer. </p>
<p>På pc'er er SATA-, IDE/ATAPI-, USB- og SCSI-cd-rommer også understøttet samt FireWire-enheder som er understøttet af ohci1394- og sbp2-drivere. </p>
</div>
<div class="sect2">
<div class="titlepage"><div><div><h3 class="title">
<a name="idm382"></a>2.4.2. USB-hukommelsesdrev</h3></div></div></div>
<p>USB-flashdiske a.k.a. USB-hukommelsesdrev er blevet en ofte anvendt og billig lagerenhed. De fleste moderne computere tillader opstart af <code class="classname">debian-installer</code> fra sådan et drev. Mange moderne computersystemer, specielt netbooks og tynde bærbare, har ikke et cd/dvd-rom-drev mere og opstart fra USB-mediet er standardmåden at installere et nyt operativsystem. </p>
</div>
<div class="sect2">
<div class="titlepage"><div><div><h3 class="title">
<a name="idm386"></a>2.4.3. Netværk</h3></div></div></div>
<p>Netværket kan bruges under installationen for at hente filer krævet for installationen. Hvorvidt netværket bruges eller ej afhænger af installationsmetoden du valgte og dine svar til bestemte spørgsmål, som du får stillet under installationen. Installationssystemet understøtter de fleste typer at netværksforbindelser (inklusive PPPoE, men ikke ISDN, eller PPP), via enten HTTP eller FTP. Efter installationen er færdig, kan du også konfigurere dit system til at bruge ISDN og PPP. </p>
<p>Du kan også <span class="emphasis"><em>starte</em></span> installationssystemet op over netværket uden behov for et lokalt medie såsom cd'er/dvd'er eller USB-drev. Hvis du allerede har en netboot-infrastruktur tilgængelig (dvs. du allerede kører DHCP- og TFTP-tjenester i dit netværk), dette muliggør en nem og hurtig udrulning af et stort antal maskiner. Opsætning af den nødvendige infrastruktur kræver et bestemt niveau af teknisk erfaring, så det anbefales ikke for begyndere.  </p>
<p>Diskløs installation, via netværksopstart fra et lokalt netværk og NFS-montering af alle lokale filsystemer, er en anden mulighed. </p>
</div>
<div class="sect2">
<div class="titlepage"><div><div><h3 class="title">
<a name="idm392"></a>2.4.4. Harddisk</h3></div></div></div>
<p>Opstart af installationssystemet direkte fra en harddisk er en mulighed for mange arkitekturer. Dette vil kræve et andet operativsystem til at indlæse installationsprogrammet på harddisken. Denne metode anbefales kun i specielle tilfælde, hvor ingen anden installationsmetode er tilgængelig. </p>
</div>
<div class="sect2">
<div class="titlepage"><div><div><h3 class="title">
<a name="idm395"></a>2.4.5. Un*x eller GNU-system</h3></div></div></div>
<p>Hvis du køre et andet Unix-lignende system, så kan du bruge det til at installere Debian GNU/Linux uden at bruge %d-i; som beskrevet i resten af denne manual. Denne slags installation kan være nyttig for brugere med udstyr der ellers ikke understøttes eller på værter som ikke må have nedetid. Hvis du er interesseret i denne teknik, så gå til <a class="xref" href="apds03.html" title="D.3. Installation af Debian GNU/Linux fra et Unix/Linux-system">Afsnit D.3, “Installation af Debian GNU/Linux fra et Unix/Linux-system”</a>. Denne installationsmetode anbefales kun for avancerede brugere når ingen andre installationsmetoder er tilgængelige. </p>
</div>
<div class="sect2">
<div class="titlepage"><div><div><h3 class="title">
<a name="idm399"></a>2.4.6. Understøttede lagersystemer</h3></div></div></div>
<p>Debian-installationsprogrammet indeholder en kerne, som er bygget til at maksimere antallet af systemer det kan køre på. </p>
<p>Generelt inkluderer Debian-installationssystemet understøttelse for IDE-drivere (også kendt som PATA), SATA- og SCSI-controllere og drivere, USB og FireWire. De understøttede filsystemer inkluderer FAT, Win-32 FAT-udvidelser (VFAT) og NTFS. </p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch02s03.html"><img src="images/prev.png" alt="forrige"></a> </td>
<td width="20%" align="center"><a accesskey="u" href="ch02.html"><img src="images/up.png" alt="op"></a></td>
<td width="40%" align="right"> <a accesskey="n" href="ch02s05.html"><img src="images/next.png" alt="næste"></a>
</td>
</tr>
<tr>
<td width="40%" align="left" valign="top">2.3. Køb af udstyr specifikt for GNU/Linux </td>
<td width="20%" align="center"><a accesskey="h" href="index.html"><img src="images/home.png" alt="hjem"></a></td>
<td width="40%" align="right" valign="top"> 2.5. Hukommelses- og diskpladskrav</td>
</tr>
</table>
</div>
</body>
</html>
