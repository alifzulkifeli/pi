<html>
<head>
<meta http-equiv="Content-Type" content="text/html; charset=UTF-8">
<title>2.4. Instalační média</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets V1.79.1">
<link rel="home" href="index.html" title="Debian GNU/Linux — instalační příručka">
<link rel="up" href="ch02.html" title="Kapitola 2. Požadavky na počítač">
<link rel="prev" href="ch02s03.html" title="2.3. Hardware určený pro GNU/Linux">
<link rel="next" href="ch02s05.html" title="2.5. Požadavky na operační paměť a diskový prostor">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">2.4. Instalační média</th></tr>
<tr>
<td width="20%" align="left">
<a accesskey="p" href="ch02s03.html"><img src="images/prev.png" alt="Předcházející"></a> </td>
<th width="60%" align="center">Kapitola 2. Požadavky na počítač</th>
<td width="20%" align="right"> <a accesskey="n" href="ch02s05.html"><img src="images/next.png" alt="Další"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="installation-media"></a>2.4. Instalační média</h2></div></div></div>
<p>

Tato podkapitola popisuje různé druhy instalačních médií, která můžete
použít pro instalaci Debianu. Výhody a nevýhody jednotlivých médií pak
podrobněji rozebírá kapitola <a class="xref" href="ch04.html" title="Kapitola 4. Získání instalačních médií">4 – „<i>Získání instalačních médií</i>“</a>.

</p>
<div class="sect2">
<div class="titlepage"><div><div><h3 class="title">
<a name="idm367"></a>2.4.1. CD-ROM/DVD-ROM/BD-ROM</h3></div></div></div>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Poznámka]" src="images/note.png"></td>
<th align="left">Poznámka</th>
</tr>
<tr><td align="left" valign="top"><p>

Kdykoliv v této příručce uvidíte napsáno <span class="quote">„<span class="quote">CD-ROM</span>“</span>, čtěte
to jako <span class="quote">„<span class="quote">CD-ROM, DVD-ROM nebo BD-ROM</span>“</span>, protože z hlediska
operačního systému není mezi těmito technologiemi žádný rozdíl.

</p></td></tr>
</table></div>
<p>

Většina architektur umožňuje instalaci z CD. I v případě, že váš
počítač neumí zavádět systém přímo z CD, můžete CD-ROM využít po
počátečním zavedení systému z jiného média, viz <a class="xref" href="ch05.html" title="Kapitola 5. Zavedení instalačního systému">5 – „<i>Zavedení instalačního systému</i>“</a>.

</p>
<p>

Využít můžete SATA, SCSI a IDE/ATAPI CD-ROM. Podporovány jsou také
externí USB CD-ROM mechaniky a některá FireWire zařízení pracující
s ovladači ohci1394 a sbp2.

</p>
</div>
<div class="sect2">
<div class="titlepage"><div><div><h3 class="title">
<a name="idm376"></a>2.4.2. USB Memory Stick</h3></div></div></div>
<p>

USB flash disky (též <span class="quote">„<span class="quote">klíčenky</span>“</span>) se staly běžně
používanými a levnými úložišti. Většina moderních počítačů z nich umí
zavádět a obzvláště u netbooků a tenkých notebooků bez CD mechaniky se
předpokládá, že k instalaci operačního systému použijete právě USB
klíčenku.

</p>
</div>
<div class="sect2">
<div class="titlepage"><div><div><h3 class="title">
<a name="idm380"></a>2.4.3. Síť</h3></div></div></div>
<p>

Během instalace můžete pro stažení potřebných souborů použít síť
(konkrétně služny HTTP nebo FTP). To, zda se síť použije, závisí na
typu instalace, který si zvolíte, a na vašich odpovědích během
instalace. Instalační systém podporuje většinu typů síťových připojení
včetně PPPoE, výjimkou jsou ISDN nebo PPP. Po instalaci můžete svůj
systém nastavit i pro tato připojení.

</p>
<p>

Instalační systém také můžete <span class="emphasis"><em>zavést</em></span> ze sítě bez
použití dalšího média jako CD/DVD nebo USB klíčenky.


</p>
<p>

Příjemnou možností je bezdisková instalace. Systém se zavede z lokální
sítě a všechny lokální souborové systémy se připojí přes NFS.

</p>
</div>
<div class="sect2">
<div class="titlepage"><div><div><h3 class="title">
<a name="idm386"></a>2.4.4. Pevný disk</h3></div></div></div>
<p>

Pro mnoho architektur je také zajímavá možnost zavedení instalačního
systému z pevného disku. To však vyžaduje jiný operační systém, pomocí
kterého nahrajete na disk instalační program.

</p>
</div>
<div class="sect2">
<div class="titlepage"><div><div><h3 class="title">
<a name="idm389"></a>2.4.5. Un*x nebo systém GNU</h3></div></div></div>
<p>

Pokud používáte jiný unixový systém, můžete jej využít pro instalaci
Debianu a úplně tak obejít <code class="classname">debian-installer</code> popisovaný ve zbytku
příručky. Tento způsob instalace je vhodný zejména pro uživatele
s podivným hardwarem, který jinak není podporován instalačními médii,
nebo na počítačích, které si nemohou dovolit prostoje. Jestliže vás
zmíněná technika zajímá, přeskočte na <a class="xref" href="apds03.html" title="D.3. Jak nainstalovat Debian GNU/Linux ze stávajícího unixového/linuxového systému">D.3 – „Jak nainstalovat Debian GNU/Linux ze stávajícího unixového/linuxového systému“</a>.

</p>
</div>
<div class="sect2">
<div class="titlepage"><div><div><h3 class="title">
<a name="idm394"></a>2.4.6. Podporovaná datová média</h3></div></div></div>
<p>

Zaváděcí disky Debianu obsahují jádro s velkým množstvím ovladačů,
aby fungovaly na co nejširší škále počítačů.

</p>
<p>

Instalační systém Debianu obsahuje podporu pro IDE disky (též známé
jako PATA), SATA a SCSI řadiče a jednotky, USB i FireWire. Systém umí
pracovat se souborovými systémy FAT, FAT s rozšířením Win-32 (VFAT),
NTFS a dalšími.



</p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch02s03.html"><img src="images/prev.png" alt="Předcházející"></a> </td>
<td width="20%" align="center"><a accesskey="u" href="ch02.html"><img src="images/up.png" alt="Nahoru"></a></td>
<td width="40%" align="right"> <a accesskey="n" href="ch02s05.html"><img src="images/next.png" alt="Další"></a>
</td>
</tr>
<tr>
<td width="40%" align="left" valign="top">2.3. Hardware určený pro GNU/Linux </td>
<td width="20%" align="center"><a accesskey="h" href="index.html"><img src="images/home.png" alt="Domů"></a></td>
<td width="40%" align="right" valign="top"> 2.5. Požadavky na operační paměť a diskový prostor</td>
</tr>
</table>
</div>
</body>
</html>
