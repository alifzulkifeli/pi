<html>
<head>
<meta http-equiv="Content-Type" content="text/html; charset=UTF-8">
<title>1.7. O licenčních ujednáních</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets V1.79.1">
<link rel="home" href="index.html" title="Debian GNU/Linux — instalační příručka">
<link rel="up" href="ch01.html" title="Kapitola 1. Vítejte v Debianu">
<link rel="prev" href="ch01s06.html" title="1.6. Organizace příručky">
<link rel="next" href="ch02.html" title="Kapitola 2. Požadavky na počítač">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">1.7. O licenčních ujednáních</th></tr>
<tr>
<td width="20%" align="left">
<a accesskey="p" href="ch01s06.html"><img src="images/prev.png" alt="Předcházející"></a> </td>
<th width="60%" align="center">Kapitola 1. Vítejte v Debianu</th>
<td width="20%" align="right"> <a accesskey="n" href="ch02.html"><img src="images/next.png" alt="Další"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="idm139"></a>1.7. O licenčních ujednáních</h2></div></div></div>
<p>

Licenční podmínky většiny programů opravňují k používání programu
pouze na jednom počítači. Debian GNU/Linux taková omezení nemá. Budeme
rádi, pokud ho nainstalujete na další počítače ve škole či zaměstnání,
zapůjčíte známým a pomůžete jim s instalací. Můžete dokonce vyrobit
tisíce kopií a <span class="emphasis"><em>prodávat</em></span> je. Stačí dodržet jistá
pravidla. To všechno je možné díky tomu, že Debian je založen na
<span class="emphasis"><em>svobodném softwaru</em></span>.

</p>
<p>

Slovo <span class="emphasis"><em>svobodný</em></span> neznamená, že software postrádá
copyright, nebo že se distribuuje zdarma na CD. Znamená to, že licence
jednotlivých programů nevyžadují poplatek za právo program
kopírovat. Kdokoli může program rozšířit, přizpůsobit, pozměnit
a výsledné dílo šířit dál.

</p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Poznámka]" src="images/note.png"></td>
<th align="left">Poznámka</th>
</tr>
<tr><td align="left" valign="top"><p>

Poznamenejme, že jako pragmatický ústupek svým uživatelům, balíčkují
debianí vývojáři i software, který nesplňuje naši definici svobodného
software. Tyto balíky nejsou součástí oficiální distribuce a jsou
dostupné pouze v částech debianích zrcadel nazvaných
<strong class="userinput"><code>contrib</code></strong> a <strong class="userinput"><code>non-free</code></strong>,
případně na CD/DVD vyráběných třetími stranami.
Obsah a struktura zrcadel jsou popsány v
<a class="ulink" href="https://www.debian.org/doc/FAQ/" target="_top">Debian FAQ</a> pod
názvem <span class="quote">„<span class="quote">The Debian FTP archives</span>“</span>.

</p></td></tr>
</table></div>
<p>

</p>
<p>

Hodně programů v systému je licencovaných podle
<span class="emphasis"><em>GNU</em></span> <span class="emphasis"><em>General Public License</em></span>
(obecná veřejná licence) neboli krátce <span class="emphasis"><em>GPL</em></span>.
Licence GPL vyžaduje, abyste kdykoliv, když distribuujete
kopii programu, zajistili dostupnost <span class="emphasis"><em>zdrojových
kódů</em></span> programu; to zaručuje, že vy, jakožto uživatelé,
můžete dále modifikovat kód a přizpůsobit si software svým potřebám.
Proto jsou ke všem takovým programům v systému Debian dostupné
i zdrojové kódy.<a href="#ftn.idm157" class="footnote" name="idm157"><sup class="footnote">[1]</sup></a>

</p>
<p>

Některé programy v Debianu používají i jiná licenční ujednání.
Autorská práva a licenční ujednání ke každému balíku lze nalézt
v souboru
<code class="filename">/usr/share/doc/<em class="replaceable"><code>jméno-balíku</code></em>/copyright
</code>.

</p>
<p>

Pokud se chcete dozvědět více o licencích a o tom, co Debian
pokládá za svobodný software, podívejte se na
<a class="ulink" href="https://www.debian.org/social_contract#guidelines" target="_top">Debian Free Software Guidelines</a>.

</p>
<p>

Nejdůležitější právní poznámka je, že tento software je bez
<span class="emphasis"><em>jakékoliv záruky</em></span>. Programátoři, kteří vytvořili
tento software, to udělali pro prospěch celé komunity. Nezaručujeme,
že software se bude hodit pro dané účely. Na druhou stranu,
jelikož se jedná o svobodný software, můžete jej měnit tak,
aby odpovídal vašim potřebám — a využívat kódu ostatních,
kteří stejným způsobem rozšiřují tento software.

</p>
<div class="footnotes">
<br><hr width="100" align="left">
<div id="ftn.idm157" class="footnote"><p><a href="#idm157" class="para"><sup class="para">[1] </sup></a>

Pokud se chcete dozvědět víc o tom, jak vyhledat a rozbalit zdrojové
balíky, podívejte se do
<a class="ulink" href="https://www.debian.org/doc/FAQ/" target="_top">Debian FAQ</a> na část
<span class="quote">„<span class="quote">Basics of the Debian Package Management System</span>“</span>.

</p></div>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch01s06.html"><img src="images/prev.png" alt="Předcházející"></a> </td>
<td width="20%" align="center"><a accesskey="u" href="ch01.html"><img src="images/up.png" alt="Nahoru"></a></td>
<td width="40%" align="right"> <a accesskey="n" href="ch02.html"><img src="images/next.png" alt="Další"></a>
</td>
</tr>
<tr>
<td width="40%" align="left" valign="top">1.6. Organizace příručky </td>
<td width="20%" align="center"><a accesskey="h" href="index.html"><img src="images/home.png" alt="Domů"></a></td>
<td width="40%" align="right" valign="top"> Kapitola 2. Požadavky na počítač</td>
</tr>
</table>
</div>
</body>
</html>
