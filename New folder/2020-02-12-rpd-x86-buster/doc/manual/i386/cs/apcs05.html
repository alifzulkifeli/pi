<html>
<head>
<meta http-equiv="Content-Type" content="text/html; charset=UTF-8">
<title>C.5. Dělící programy v Debianu</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets V1.79.1">
<link rel="home" href="index.html" title="Debian GNU/Linux — instalační příručka">
<link rel="up" href="apc.html" title="Příloha C. Poznámky k rozdělování disku">
<link rel="prev" href="apcs04.html" title="C.4. Jak Linux pojmenovává pevné disky">
<link rel="next" href="apd.html" title="Příloha D. Co se jinam nevešlo">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">C.5. Dělící programy v Debianu</th></tr>
<tr>
<td width="20%" align="left">
<a accesskey="p" href="apcs04.html"><img src="images/prev.png" alt="Předcházející"></a> </td>
<th width="60%" align="center">Příloha C. Poznámky k rozdělování disku</th>
<td width="20%" align="right"> <a accesskey="n" href="apd.html"><img src="images/next.png" alt="Další"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="partition-programs"></a>C.5. Dělící programy v Debianu</h2></div></div></div>
<p>

K rozdělení disku nabízí každá architektura různé programy.
Pro váš typ počítače jsou k dispozici:

</p>
<div class="variablelist"><dl class="variablelist">
<dt><span class="term"><span class="command"><strong>partman</strong></span></span></dt>
<dd><p>

Doporučený nástroj, který umí kromě dělení disků i měnit velikost
oblastí, vytvářet souborové
systémy <span class="phrase"> (v řeči Windows
<span class="quote">„<span class="quote">formátovat</span>“</span>) </span> a přiřadit je k přípojným bodům.

</p></dd>
<dt><span class="term"><span class="command"><strong>fdisk</strong></span></span></dt>
<dd>
<p>

Původní linuxový program pro správu oddílů, vhodný pro guru.

</p>
<p>

Obzvláště opatrní musíte být v případě, že máte na disku oblasti
systému FreeBSD. Instalační jádra sice obsahují podporu pro tyto
oblasti, ale způsob, jakým je <span class="command"><strong>fdisk</strong></span>
(ne)reprezentuje, může změnit názvy zařízení. Viz
<a class="ulink" href="http://www.tldp.org/HOWTO/Linux+FreeBSD-2.html" target="_top">Linux+FreeBSD HOWTO</a>.

</p>
</dd>
<dt><span class="term"><span class="command"><strong>cfdisk</strong></span></span></dt>
<dd>
<p>

Jednoduchý, celoobrazovkový program pro správu oddílů se
vyznačuje snadným ovládáním.

</p>
<p>

Poznamenejme, že <span class="command"><strong>cfdisk</strong></span> oblasti FreeBSD nerozpozná
vůbec a tím pádem se názvy zařízení mohou změnit.

</p>
</dd>
</dl></div>
<p>

Jeden z těchto programů se spustí automaticky, když vyberete krok
<span class="guimenuitem">Rozdělit disky</span> (nebo podobný). Teoreticky
je možné přepnout se na druhou konzoli (<strong class="userinput"><code>tty2</code></strong>)
a použít jiný nástroj na dělení disku, avšak prakticky se to
nedoporučuje.

</p>
<p>

Nezapomeňte označit zaváděcí oddíl jako <span class="quote">„<span class="quote">aktivní</span>“</span>
(bootable).

</p>
<div class="sect2">
<div class="titlepage"><div><div><h3 class="title">
<a name="idm4217"></a>C.5.1. Dělení disku na 
   
   
   
   
   <span class="phrase">32-bit PC</span>
   
   
   
   
   
   
   
   </h3></div></div></div>
<p>

BIOS osobních počítačů obvykle přidává další omezení na rozdělení
disku. Je určeno, kolik můžete na disku připravit <span class="quote">„<span class="quote">primárních</span>“</span> a
<span class="quote">„<span class="quote">logických</span>“</span> oddílů. Starší BIOSy z let 1994-1998 dokáží zavést
systém jen z části disku. Informace na toto téma podávají dokumenty
<a class="ulink" href="http://www.tldp.org/HOWTO/Partition/" target="_top">Linux Partition HOWTO</a>,
zde uvádíme jen stručný přehled.

</p>
<p>

<span class="quote">„<span class="quote">Primární</span>“</span> oddíly jsou původní koncept rozdělení disku. Na disku
mohou být maximálně čtyři. Toto omezení překonávají oddíly
<span class="quote">„<span class="quote">rozšířené</span>“</span> a <span class="quote">„<span class="quote">logické</span>“</span>. Změníte-li primární oddíl na rozšířený,
můžete tento prostor využít k vytvoření libovolného počtu (max. 60)
logických částí. Na disku lze však vytvořit maximálně jeden rozšířený
oddíl.

</p>
<p>

Linux omezuje počet oddílů na disk takto: 255 oddílů pro disky SCSI
(3 primární a 252 logických) a 63 oddílů na discích IDE
(3 primární a 60 logických). Standardní Debian GNU/Linux nabízí na každém
disku pouze 20 zařízení pro oblasti, takže pokud chcete využívat
oblasti s číslem větším než 20, musíte odpovídající zařízení vytvořit
ručně.

</p>
<p>

Jestliže máte velký IDE disk na kterém nepoužíváte ani LBA adresování,
ani překládací ovladač od výrobce, pak musíte umístit zaváděcí oddíl
(obsahující jádro) do prvních 1024 cylindrů na disku (obvykle prvních
524 megabajtů).

</p>
<p>

Toto omezení neplatí pro novější BIOSy (podle výrobce 1995-98),
které podporují <span class="quote">„<span class="quote">Enhanced Disk Drive Support Specification</span>“</span>.
Lilo, linuxový zavaděč, i alternativní zavaděč
<span class="command"><strong>mbr</strong></span> musí použít BIOS pro načtení jádra z disku do
operační paměti. Jestliže jsou v BIOSu přítomna rozšíření pro přístup
k velkým diskům (přes přerušení 0x13), pak budou použita. V opačném
případě je použito původní rozhraní pro přístup k diskům, které
bohužel neumí adresovat oblasti nad 1023. cylindrem.
Avšak v okamžiku, kdy je Linux zaveden, už nezáleží na omezeních
BIOSu, protože Linux k přístupu na disky BIOS nepoužívá.

</p>
<p>

Pokud máte velký disk, možná budete chtít využít techniku překladu
cylindrů, kterou můžete zapnout v BIOSu (jako třeba LBA <span class="quote">„<span class="quote">Logical
Block Addressing</span>“</span> nebo CHS <span class="quote">„<span class="quote">Large</span>“</span> módy).
Více informací ohledně velkých disků najdete v
<a class="ulink" href="http://www.tldp.org/HOWTO/Large-Disk-HOWTO.html" target="_top">Large Disk HOWTO</a>.
Pokud používáte techniku překladu cylindrů a BIOS nepodporuje
rozšíření pro přístup k velkým diskům, pak se vaše zaváděcí oblast
musí vlézt do <span class="emphasis"><em>přeloženého</em></span> ekvivalentu
1024. cylindru.

</p>
<p>

Pro splnění těchto požadavků doporučujeme vytvořit malou oblast
na začátku disku (25-50MB by mělo stačit), která se použije jako
zaváděcí. Ostatní oblasti je pak možné vytvořit kdekoliv ve zbylém
místu. Zaváděcí oblast <span class="emphasis"><em>musí</em></span> být připojena jako
<code class="filename">/boot</code>, protože v tomto adresáři se uchovávají
jádra.
Takovéto nastavení bude fungovat na libovolném počítači, bez ohledu
na to, zda používá nebo nepoužívá LBA, CHS nebo zda podporuje
rozšíření pro přístup k velkým diskům.

</p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apcs04.html"><img src="images/prev.png" alt="Předcházející"></a> </td>
<td width="20%" align="center"><a accesskey="u" href="apc.html"><img src="images/up.png" alt="Nahoru"></a></td>
<td width="40%" align="right"> <a accesskey="n" href="apd.html"><img src="images/next.png" alt="Další"></a>
</td>
</tr>
<tr>
<td width="40%" align="left" valign="top">C.4. Jak Linux pojmenovává pevné disky </td>
<td width="20%" align="center"><a accesskey="h" href="index.html"><img src="images/home.png" alt="Domů"></a></td>
<td width="40%" align="right" valign="top"> Příloha D. Co se jinam nevešlo</td>
</tr>
</table>
</div>
</body>
</html>
