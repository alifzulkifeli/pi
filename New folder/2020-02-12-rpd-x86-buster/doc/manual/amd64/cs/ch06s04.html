<html>
<head>
<meta http-equiv="Content-Type" content="text/html; charset=UTF-8">
<title>6.4. Nahrání chybějícího firmwaru</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets V1.79.1">
<link rel="home" href="index.html" title="Debian GNU/Linux — instalační příručka">
<link rel="up" href="ch06.html" title="Kapitola 6. Používáme instalační program Debianu">
<link rel="prev" href="ch06s03.html" title="6.3. Použití jednotlivých komponent">
<link rel="next" href="ch07.html" title="Kapitola 7. Zavedení vašeho nového systému">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">6.4. Nahrání chybějícího firmwaru</th></tr>
<tr>
<td width="20%" align="left">
<a accesskey="p" href="ch06s03.html"><img src="images/prev.png" alt="Předcházející"></a> </td>
<th width="60%" align="center">Kapitola 6. Používáme instalační program Debianu</th>
<td width="20%" align="right"> <a accesskey="n" href="ch07.html"><img src="images/next.png" alt="Další"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="loading-firmware"></a>6.4. Nahrání chybějícího firmwaru</h2></div></div></div>
<p>

Jak je zmíněno v <a class="xref" href="ch02s02.html" title="2.2. Ovladače vyžadující firmware">2.2 – „Ovladače vyžadující firmware“</a>, některá zařízení
vyžadují pro svou práci kromě ovladače zařízení také firmware. Ve
většině případů znamená chybějící firmware nefunkční zařízení.
Existují však výjimky, kdy zařízení bez firmwaru funguje alespoň v
základním režimu a firmware je potřeba až pro povolení speciálních
vlastností.

</p>
<p>

Pokud ovladač zařízení vyžaduje firmware, který není k dispozici,
<code class="classname">debian-installer</code> nabídne jeho nahrání z výměnných médií. Budete-li souhlasit,
<code class="classname">debian-installer</code> prozkoumá dostupná zařízení, na kterých hledá buď samotné
soubory s firmwarem, nebo balíky obsahující firmware. Je-li firmware
nalezen, nakopíruje se do <code class="filename">/lib/firmware</code> a
příslušný modul je znovu zaveden.

</p>
<div class="note"><table border="0" summary="Note">
<tr>
<td rowspan="2" align="center" valign="top" width="25"><img alt="[Poznámka]" src="images/note.png"></td>
<th align="left">Poznámka</th>
</tr>
<tr><td align="left" valign="top"><p>

To, která zařízení jsou prohledána a které souborové systémy
prozkoumány, závisí na architektuře, typu instalačních médií a fáze
instalace. Obzvláště v počátcích instalace budete mít největší šanci
na úspěch s disketou nebo USB klíčenkou formátovanou souborovým
systémem FAT. <span class="phrase">Na architekturách i386 a amd64 je
možné zavést firmware také z MMC nebo SD karty.</span>

</p></td></tr>
</table></div>
<p>

Pokud víte, že zařízení není pro instalaci potřeba, nebo pokud
zařízení funguje i bez firmwaru, můžete zavedení firmwaru přeskočit.

</p>
<p>

<code class="classname">debian-installer</code> se ptá pouze na firmware vyžadovaný jadernými moduly používanými
během instalace. Například jedním z ovladačů, které <code class="classname">debian-installer</code> během
instalace nepoužívá, je modul radeon pro grafické karty AMD/ATI. To
znamená, že se pro některý hardware nenahraje firmware a takový
hardware pak nemusí být využíván naplno. Pokud máte podezření, že to
je váš případ, zkontrolujte si v nově zavedeném systému výstup příkazu
<span class="command"><strong>dmesg</strong></span> a hledejte řádky obsahující slovo
<span class="quote">„<span class="quote">firmware</span>“</span>.

</p>
<div class="sect2">
<div class="titlepage"><div><div><h3 class="title">
<a name="idm2911"></a>6.4.1. Příprava média</h3></div></div></div>
<p>

Oficiální obrazy CD neobsahují nesvobodný firmware. Nejčastější způsob
zavedení takového firmwaru je z nějakého výměnného média, jako je USB
klíčenka. (Alternativně můžete použít neoficiální obrazy CD z <a class="ulink" href="https://cdimage.debian.org/cdimage/unofficial/non-free/cd-including-firmware/" target="_top">https://cdimage.debian.org/cdimage/unofficial/non-free/cd-including-firmware/</a>, které obsahují některý nesvobodný firmware
přímo v sobě.)

Při přípravě USB klíčenky (nebo jiného média jako třeba diskové
oblasti nebo diskety) se soubory s firmwarem musí nacházet buď v kořenovém
adresáři, nebo v adresáři <code class="filename">/firmware</code>. Doporučený
souborový systém je FAT, protože je podporovaný hned v úvodní části
instalace.

</p>
<p>

Archivy obsahující nejnovější balíky pro nejběžnější firmware jsou
dostupné z:

</p>
<div class="itemizedlist"><ul class="itemizedlist" type="disc"><li class="listitem"><p>
<a class="ulink" href="https://cdimage.debian.org/cdimage/unofficial/non-free/firmware/" target="_top">https://cdimage.debian.org/cdimage/unofficial/non-free/firmware/</a>
</p></li></ul></div>
<p>

Stačí stáhnout archiv pro příslušné vydání a rozbalit jej na médium.

</p>
<p>

Jestliže se požadovaný firmware v archivu nenachází, můžete se zkusit
podívat do sekce non-free. Následující přehled by měl obsahovat
většinu dostupných balíků s firmwarem (nemusí být úplný):

</p>
<div class="itemizedlist"><ul class="itemizedlist" type="disc"><li class="listitem"><p>
<a class="ulink" href="https://packages.debian.org/search?keywords=firmware" target="_top">https://packages.debian.org/search?keywords=firmware</a>
</p></li></ul></div>
<p>

</p>
<p>

Na médium je také možné zkopírovat jednotlivé soubory s firmwarem
(tzn. ne balíky). Takovéto soubory můžete obvykle získat z již
instalovaného systému, nebo od dodavatele hardwaru.

</p>
</div>
<div class="sect2">
<div class="titlepage"><div><div><h3 class="title">
<a name="idm2927"></a>6.4.2. Firmware a instalovaný systém</h3></div></div></div>
<p>

Všechny firmwary, které se zavedou během instalace, se automaticky
nakopírují do instalovaného systému. To by mělo zajistit, že zařízení
vyžadující firmware budou fungovat i po restartu do nového systému.
Stále zde však existuje drobné riziko v případě, kdy nainstalovaný
systém používá jinou verzi jádra, než instalační systém. V takovém
případě je možné, že se firmware nepodaří zavést kvůli rozdílné verzi.

</p>
<p>

Pokud byl firmware nainstalován z balíku s firmwarem, <code class="classname">debian-installer</code> do
instalovaného systému nainstaluje i tento balík a automaticky přidá do
konfiguračního souboru <code class="filename">sources.list</code> sekci non-free.
Výhodou je to, že se firmware bude aktualizovat automaticky.

</p>
<p>

Jestliže jste při instalaci přeskočili možnost nahrání firmwaru,
nebude dané zařízení nejspíš fungovat ani v nainstalovaném systému.
Pro jeho zprovoznění budete muset doinstalovat firmware ručně.

</p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="ch06s03.html"><img src="images/prev.png" alt="Předcházející"></a> </td>
<td width="20%" align="center"><a accesskey="u" href="ch06.html"><img src="images/up.png" alt="Nahoru"></a></td>
<td width="40%" align="right"> <a accesskey="n" href="ch07.html"><img src="images/next.png" alt="Další"></a>
</td>
</tr>
<tr>
<td width="40%" align="left" valign="top">6.3. Použití jednotlivých komponent </td>
<td width="20%" align="center"><a accesskey="h" href="index.html"><img src="images/home.png" alt="Domů"></a></td>
<td width="40%" align="right" valign="top"> Kapitola 7. Zavedení vašeho nového systému</td>
</tr>
</table>
</div>
</body>
</html>
