<html>
<head>
<meta http-equiv="Content-Type" content="text/html; charset=UTF-8">
<title>A.2. Zavedení instalačního programu</title>
<link rel="stylesheet" type="text/css" href="install.css">
<meta name="generator" content="DocBook XSL Stylesheets V1.79.1">
<link rel="home" href="index.html" title="Debian GNU/Linux — instalační příručka">
<link rel="up" href="apa.html" title="Příloha A. Jak na instalaci">
<link rel="prev" href="apas01.html" title="A.1. Příprava">
<link rel="next" href="apas03.html" title="A.3. Instalace">
</head>
<body bgcolor="white" text="black" link="#0000FF" vlink="#840084" alink="#0000FF">
<div class="navheader">
<table width="100%" summary="Navigation header">
<tr><th colspan="3" align="center">A.2. Zavedení instalačního programu</th></tr>
<tr>
<td width="20%" align="left">
<a accesskey="p" href="apas01.html"><img src="images/prev.png" alt="Předcházející"></a> </td>
<th width="60%" align="center">Příloha A. Jak na instalaci</th>
<td width="20%" align="right"> <a accesskey="n" href="apas03.html"><img src="images/next.png" alt="Další"></a>
</td>
</tr>
</table>
<hr>
</div>
<div class="sect1">
<div class="titlepage"><div><div><h2 class="title">
<a name="howto-getting-images"></a>A.2. Zavedení instalačního programu</h2></div></div></div>
<p>



Tým debian-cd nabízí obrazy CD s <code class="classname">debian-installer</code>em na stránce <a class="ulink" href="https://www.debian.org/CD/" target="_top">Debian CD</a>.  Více informací o získání CD
naleznete v kapitole <a class="xref" href="ch04s01.html" title="4.1. Oficiální sada CD/DVD-ROM">4.1 – „Oficiální sada CD/DVD-ROM“</a>.

</p>
<p>

Některé metody instalace vyžadují jiné soubory než obrazy CD.



Kapitola <a class="xref" href="ch04s02.html#where-files" title="4.2.1. Kde se nalézají instalační obrazy?">4.2.1 – „Kde se nalézají instalační obrazy?“</a> vysvětluje, jak najít na
zrcadlech Debianu ty správné obrazy.

</p>
<p>

Následující podkapitoly osvětlují, které obrazy byste měli použít pro
který typ instalace.

</p>
<div class="sect2">
<div class="titlepage"><div><div><h3 class="title">
<a name="howto-getting-images-cdrom"></a>A.2.1. CDROM</h3></div></div></div>
<p>

Populární volbou pro instalaci buster je obraz
<span class="quote">„<span class="quote">síťového</span>“</span> CD. Tento obraz slouží k zavedení instalačního
systému z CD, instalaci minimálního funkčního systému a k instalaci
ostatních balíků ze sítě (proto mu říkáme
<span class="quote">„<span class="quote">síťový</span>“</span>). Pokud byste raději nepoužili síť, můžete si
stáhnout i plné CD, které k instalaci síť nepotřebuje. (Z celé sady
vám bude stačit pouze první obraz.)

</p>
<p>

Stáhněte si preferovaný obraz a vypalte jej na CD.

<span class="phrase">

Pro zavedení z CD možná budete muset změnit nastavení v BIOSu, viz
<a class="xref" href="ch03s06.html#bios-setup" title="3.6.1. Vyvolání menu systému BIOS">3.6.1 – „Vyvolání menu systému BIOS“</a>.

</span>
</p>
</div>
<div class="sect2">
<div class="titlepage"><div><div><h3 class="title">
<a name="howto-getting-images-usb"></a>A.2.2. USB Memory Stick</h3></div></div></div>
<p>

Instalovat můžete také z výměnných USB zařízení. Například USB
klíčenka je šikovným instalačním zařízením, které můžete nosit stále
s sebou a velmi rychle tak rozšiřovat řady počítačů s Debianem.

</p>
<p>

Nejjednodušší cestou k vytvoření USB klíčenky s instalačním systémem
je stáhnout libovolný CD/DVD obraz s instalací Debianu, který se na
klíčenku vejde a nakopírovat ho přímo na klíčenku. Tím samozřejmě
zrušíte všechna data, která na ní byla. Celé to funguje proto, že
obrazy instalačních CD jsou <span class="quote">„<span class="quote">hybridní</span>“</span> a umožňují
zavádění jak z CD, tak z USB.

</p>
<p>

Funkční klíčenku s instalačním programem lze vyrobit více cestami,
z nichž některé jsou popsány v kapitole <a class="xref" href="ch04s03.html" title="4.3. Příprava souborů pro zavedení z USB zařízení">4.3 – „Příprava souborů pro zavedení z USB zařízení“</a>. (Například návod, jak použít klíčenku
menší než 256 MB.)

</p>
<p>

Některé BIOSy umí zavádět přímo z USB, jiným je třeba pomoci. Hledejte
menu, které povolí zavádění z <span class="quote">„<span class="quote">removable drive</span>“</span> nebo
<span class="quote">„<span class="quote">USB-ZIP</span>“</span>. Užitečné tipy naleznete v kapitole <a class="xref" href="ch05s01.html#usb-boot-x86" title="5.1.1. Zavedení z USB „klíčenky“">5.1.1 – „Zavedení z USB <span class="quote">„<span class="quote">klíčenky</span>“</span>“</a>.

</p>
</div>
<div class="sect2">
<div class="titlepage"><div><div><h3 class="title">
<a name="howto-getting-images-netboot"></a>A.2.3. Zavedení ze sítě</h3></div></div></div>
<p>

Další z možností, jak zavést <code class="classname">debian-installer</code> je pomocí sítě. Konkrétní postup
závisí na vaší architektuře a síťovém prostředí.  Obecně budete
potřebovat soubory z adresáře <code class="filename">netboot/</code>.

</p>
<p>

Nejjednodušší cesta je asi přes PXE. Do adresáře
<code class="filename">/srv/tftp</code> (nebo jiného podle vašeho tftp
serveru) rozbalte soubor
<code class="filename">netboot/pxeboot.tar.gz</code>. Nastavte DHCP server, aby
klientům předal název souboru <code class="filename">pxelinux.0</code>
a s trochou štěstí bude vše fungovat samo. Podrobnější informace
naleznete v kapitole <a class="xref" href="ch04s05.html" title="4.5. Příprava souborů pro zavedení ze sítě pomocí TFTP">4.5 – „Příprava souborů pro zavedení ze sítě pomocí TFTP“</a>.

</p>
</div>
<div class="sect2">
<div class="titlepage"><div><div><h3 class="title">
<a name="howto-getting-images-hard-disk"></a>A.2.4. Zavedení z pevného disku</h3></div></div></div>
<p>

Také je možné spustit instalační systém z pevného disku. Stáhněte si soubory
<code class="filename">hd-media/initrd.gz</code>,
<code class="filename">hd-media/vmlinuz</code> a obraz instalačního CD do
kořenového adresáře pevného disku. Ujistěte se, že obraz CD má příponu
<code class="filename">.iso</code>. Nyní již jen stačí zavést stažené jádro
vmlinuz spolu s jeho ramdiskem initrd.

<span class="phrase">
Postup naleznete v kapitole <a class="xref" href="ch05s01.html#boot-initrd" title="5.1.5. Zavedení z Linuxu programem LILO nebo GRUB">5.1.5 – „Zavedení z Linuxu programem <span class="command"><strong>LILO</strong></span> nebo
  <span class="command"><strong>GRUB</strong></span>“</a>.
</span>

</p>
</div>
</div>
<div class="navfooter">
<hr>
<table width="100%" summary="Navigation footer">
<tr>
<td width="40%" align="left">
<a accesskey="p" href="apas01.html"><img src="images/prev.png" alt="Předcházející"></a> </td>
<td width="20%" align="center"><a accesskey="u" href="apa.html"><img src="images/up.png" alt="Nahoru"></a></td>
<td width="40%" align="right"> <a accesskey="n" href="apas03.html"><img src="images/next.png" alt="Další"></a>
</td>
</tr>
<tr>
<td width="40%" align="left" valign="top">A.1. Příprava </td>
<td width="20%" align="center"><a accesskey="h" href="index.html"><img src="images/home.png" alt="Domů"></a></td>
<td width="40%" align="right" valign="top"> A.3. Instalace</td>
</tr>
</table>
</div>
</body>
</html>
